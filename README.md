# עבודה מסכמת בקורס בלמידת מכונה

הקדמה
מזל טוב! סיימתם את הקורס בלמידת מכונה והגיע הזמן להראות את הידע שלכם 😊

העבודה שלפניכם מורכבת מתרגילים בבינה מלאכותית. כל תרגיל מורכב משאלות, כאשר עבור כל שאלה יש לספק את הקוד בpython והסבר מילולי מפורט של התהליך שבצעתם (כולל חקירת המידע, האלגוריתם ודיווח התוצאות). קוד ללא הסבר מפורט או הסבר מפורט ללא קוד לא יזכו בנקודות.
ציון התרגילים יהיה בהתאם לפיזור מדד הדיוק (accuracy) של תרגילי הסטודנטים. כך שככל שתצליחו לבנות מודל שמנבא טוב יותר (accuracy גבוהה) – כך תקבלו ציון טוב יותר. מהצד השני, ככל שסטודנטים יקבלו את אותו הדיוק כך הציונים ירדו ולכן לא כדאי לשתף קוד 😊
בהצלחה!

**תרגיל 1: הטיטניק** 
הטיטניק (RMS Titanic) הייתה אוניית ענק שנבנתה בממלכה המאוחדת. היא נודעה כגדולה והמפוארת ביותר בתקופתה ומכאן שמה, שנגזר מן הטיטאנים - הורי האלים הראשונים והשליטים לפני האלים במיתולוגיה היוונית.
על ה"טיטניק" אמרו שאינה ניתנת לטביעה. 

שאננות זאת לא הייתה רלוונטית רק ל"טיטניק" אלא לכל האוניות הגדולות של אותה תקופה. ביטחון מופרז זה נבע מהצלחה ממושכת של השייט בנתיב הספנות באוקיינוס האטלנטי. 
מעט מאוד אוניות נפגעו, ואלה שנפגעו הצליחו להחזיק מעמד מספיק זמן עד שבאו לחלץ אותן. 

קברניט ה"טיטניק" אדוארד סמית' אמר, לאחר כמעט ארבעים שנה של שייט נטול תקלות, שהוא לא יכול לדמיין מצב שבו אונייה טובעת. אומנות בניית האוניות כבר התגברה על מכשולים שכאלה.
אף על פי שסברו כי היא חסינה מפני טביעה, טבעה הטיטניק בהפלגת הבכורה שלה ב־15 באפריל 1912 בעקבות פגיעה בקרחון. באסון נספו 1,514 בני אדם ובהן ידוענים רבים ורק 712 ניצלו.
 
לפניכם בסיס נתונים (Titanic_train.csv) על הנוסעים ומי מהם שרד (y=Survived). האם היה אפשר לחזות מי מבין הנוסעים היה שורד על פי מאפיינים שונים כגון גיל, מין או אפילו מספר הכרטיס שלו?

1)	חקרו את בסיס הנתונים הזה והציגו את תוצאות החקירה. השתמשו בכמה שיותר ויזואליזציות וניתוחים על המידע הקיים (והחסר).
2)	התאימו את בסיס הנתונים לעבודה עם אלגוריתמי בינה מלאכותית.
3)	השתמשו ברגרסיה לוגיסטית בכדי לחזות מי מהנוסעים שרד. הגישו את הקובץ Titanic_test.csv עם החיזוי עבור כל שורה בעמודה המתאימה (LR_y).
4)	השתמשו בעצים (random forest) בכדי לחזות מי מהנוסעים שרד. הגישו את הקובץ Titanic_test.csv עם החיזוי עבור כל שורה בעמודה המתאימה (RF_y).
5)	מה היתרונות והחסרונות של שימוש בכל אחד מהאלגוריתמים שהרצתם?

**תרגיל 5: אפליקציות זדוניות**

חנויות האפליקציות של אפל ואנדרואיד מנסות למנוע ככל הניתן מאפליקציות זדוניות להגיע לחנות האפליקציות.
לשם כך, אוספות החברות מידע רב על כל אפליקציה והאם האפליקציה התגלתה כזדונית בדיעבד.
לפניכם בסיס נתונים (Android_train.csv) הכולל מאפייני אפליקציה שונים והאם הן התגלו כזדוניות (y=class). האם היה אפשר לחזות האם אפליקציה תהיה זדונית ובכך לחסום אותה בכניסה לחנות האפליקציות?

1)	חקרו את בסיס הנתונים הזה והציגו את תוצאות החקירה. השתמשו בכמה שיותר ויזואליזציות וניתוחים על המידע הקיים (והחסר).
2)	התאימו את בסיס הנתונים לעבודה עם אלגוריתמי בינה מלאכותית.
3)	השתמשו ברשתות נוירונים בכדי לסווג האם האפליקציה הינה זדונית. הגישו את הקובץ Android_train.csv עם החיזוי עבור כל שורה בעמודה המתאימה (predicted_y).
4)	השתמשו באלגוריתם (לבחירתכם) שלמדנו בכדי לסווג האם האפליקציה הינה זדונית (שאינו רשתות נוירונים). הגישו את הקובץ Android_train.csv עם החיזוי עבור כל שורה בעמודה המתאימה (predicted2_y).
5)	נמקו מדוע בחרתם באלגוריתם שבחרתם בסעיף הקודם?


הפרויקט בוצע בזוגות

